
Sat 13 Aug 2011 17:22:51 BST 


Богдан Бабич

Навіщо прибирати Лего?


Хто найбільший ворог Лега
-- запитав я у дітей
може песик, що в Олега,
може -- котик Тимотей?

Може мишка, може кротик?
Конкурент їх -- Плеймобіль?
Іграшковий бегемотик?
Що чомусь заліз у сіль...

Ні, сказали діти разом.
Хто ж тоді -- питаю я
Ну ніяк не здогадаюсь,
Це проблема вже моя..
...

Я подумав ще хвилинку,
Або може півгодинки
Чи хвилин так сорок-п’ять
І таке зумів сказать:

Може сам Ламко Ламкович
Розкидайко Розкидкович?
Що кудись порозкидав,
всі деталі поховав...

Але Мая, що читала,
Головою похитала,
Посміхнулась і сказала:

Це Софійка навіть знає,
Хоча навіть і мала,
Уяви собі картину --
Хтось у хаті прибира,

Але речі розкидаті --
Скріз розкидані по хаті,
І від Лега всі деталі
Порозсипані по залі

Але ось піднявся вітер
Але ось піднявся крик
Заховавсь від нього світер,
І Софійчин черевик

І в годину у погану
Як зваливсь паперів стос --
Виїжджає з-за дивану 
ворог Лега -- пилосос

Він засмоктує детелі:
і маленькі, і чималі,
всякі -- вдалі і невдалі,
і іде все далі й далі,
пам’ятаймо це - і далі...

Прибираймо все у залі,
Як пограємось надалі.




